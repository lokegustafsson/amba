% BAKGRUNDENS UPPGIFT?: Motivera behovet att visualiseringsverktyg för fuzzing
% (fuzzing används slarvigt, inkludera tex concolic testing)

Att läsa källkod är ett sätt att förstå program, men ibland är det gynnsamt att istället betrakta
maskinkoden direkt. Detta kan vara för att
\begin{itemize}
  \item utesluta påverkan av kompilatorbuggar som ger oväntad maskinkod
  \item se hur undefined behavior (UB) har utnyttjats av kompilatorn
  \item källkoden inte är tillgänglig
\end{itemize}

Det finns en uppsjö av metoder som kan användas för att analysera en exekverbar
binär. Exempel på dessa är:
\todo{källhänvisa}
\begin{enumerate}
  \item disassemblera binären och läsa dess funktioner för att förstå vad de gör.
  \item dekompilera assemblykoden med ett verktyg som ger högnivåpseudokod, som sedan blir läsbara.
  \item köra binären på speciella testfall och jämföra svaret med vad som förväntas. Om
    programmet implementerar en specifikation kan det istället använda en existerande testsamling.
  \item fuzztesta binären, det vill säga automatiskt generera testfall tills ett orsakar en crash eller
    odefinierat beteende i binären. Många fuzztestmotorer skapar testfall med en evolutionär
    algoritm, och många använder instrumentering över vilka programhopp som tas för att bedöma
    testfalls nyttighet.
  \item använda concolic testing, alltså fuzzing där en SMT solver genererar nya testfall genom att
    lösa för testfall som orsakar annorlunda programhopp.
  \item stega igenom programmet i en debugger för att se exakt vad programmet gör med viss input.
\end{enumerate}

För att bilda en allmän förståelse om programmet krävs både \textit{korrekt} och \textit{abstrakt} förståelse. 
I detta avseende syftar \textit{korrekt} på saknandet av felaktiga slutsatser
och \textit{abstrakt} på möjligheten att resonera om programmet generellt i
motsats till att resonera om specifik konkret indata i taget.

Metod 1-2, att läsa kod, kan ge en \textit{abstrakt} förståelse av vad programmet gör, men för
att verifiera att huruvida resonemanget är korrekt krävs hypotestestning vilket
kräver att programmet körs. Fortsättningsvis går det inte att bilda en \textit{korrekt} förståelse genom 
att enbart läsa kod.

Metod 3-5, att köra programmet på testfall, ger framförallt en black-box-förståelse av
programmet. Tillgången till binären och exekveringsmiljön används endast som ett verktyg
för att generera nya testfall. Fuzzing och concolic testing kan köras helautomatiskt och är
\textit{korrekta}. Men ofta är en tillräckligt täckande sökning av indatarummet omöjlig, och då kan
den automatiska analysen ha missat ett kvalitativt annorlunda beteende. Dessutom ger en omfattande
uppsättning indata-utdata-par inte användaren samma information som källkoden ger. Därmed är
helautomatiska analysmetoder inte \textit{abstrakta}. Notera att det inte nödvändigtvis tyder på en
brist i den automatiska analysen att ett kvalitativt annorlunda beteende missas, för det gömda
beteendet skulle kunna vara en konsekvens av komplicerad kod, som till exempel ett hoppvilkor
beroende på en kryptografisk hash av indatan. Men en analysmetod borde kunna peka ut var dess
förståelse tar slut, snarare än att utelämna detta fullständigt vilket är vad avsaknaden av testfall
visar sig som.

Med metod 6, i en debugger, kan användaren följa exekveringen för en viss indata utan att riskera
att missförstå hur datan transformeras. Om användaren har ett oändligt tålamod kan de göra detta om
och om igen för olika indata genererade med till exempel fuzzing. Varje genomstegning ger
information om koden som behandlar indatan men också viss information om övrig kod -- till exempel
kan ett svårtaget hopp indikera en plats för användaren att rikta sin uppmärksamhet mot. Detta ger
en både \textit{korrekt} och \textit{abstrakt} förståelse, men med en orimlig manuell arbetsbörda
för användaren.

En helautomatisk \textit{korrekt} metod kan ge en \textit{abstrakt} förståelse om processens förlopp
visualiseras för användaren. Valet mellan manuell arbetsbörda som ger djup förståelse och en
testfallsgenerationsdriven process som ger översiktlig förståelse kan genomföras av användaren om
verktygen stödjer hela spektrat.
