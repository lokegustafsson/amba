SymNav tillhandahåller samma funktionalitet som Amba gör bortsett från en
detalj: användare kan genom SymNav ta bort states som inte är intressanta medan
i Amba kan användare prioritera states som ska analyseras. Dessutom presenteras
funktionaliteten i SymNav på ett mer användarvänligt sätt: vyn splittar upp
respektive funktionalitet i applikationen och presenterar detta i stil med
designmönstret \emph{Grid of equals}.

Utöver detta är den stora skillnaden vilken symbolisk exekveringsmotor som
används. SymNav använder Angr, och Amba använder, som tidigare nämnt, \stoe{}
vilket innebär att SymNav får en enklare kodbas eftersom mycket av koden som
interagerar med Angr är pythonskript likt API-anrop vilket kräver mindre total
kod för att uppnå samma sak som med \stoe{} men är istället begränsad i
skalbarhet. \stoe{} har inbyggda plugins som tillhandahåller mycket
funktionalitet, till exempel \emph{ExecutionTracer} som övervakar och
registrerar information längs med exekveringen för en given branch vilket
tillåter en att undersöka vad som orsakar path explosion eller vilken branch som
gör flest förgreningar.
