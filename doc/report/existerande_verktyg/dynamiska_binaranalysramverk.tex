En metod för dynamisk binäranalys är symbolisk exekvering. Eftersom exekveringen är symbolisk är
det möjligt att utforska alla möjliga exekveringsvägar i programmet, även de som inte är möjliga
med konkreta inputs. Både \stoe{} och SymQEMU är kraftfulla verktyg för att analysera binära program
med symbolisk exekvering.

SymQEMU är byggt som en förlängning av QEMU, och använder en kombination av dynamisk binär
översättning och symbolisk exekvering för att analysera binära program som körs inuti emulatorn.
SymQEMU utför kompileringsbaserad symbolisk exekvering, där den mellanliggande representationen först blir modifierad
innan den översätts till värdarkitekturen, och är därför arkitekturoberoende utan att påverka prestandan~\cite{symqemu}.

\stoe{} är ett modulärt bibliotek som ger virtuella maskiner symbolisk exekvering. \stoe{} erbjuder
redskap för att fokusera utforskningen på delkomponenter av systemet och gör det även
möjligt för användare att sätta in kod i målsystemet vid specifika punkter under
exekvering. Det gör att användare kan anpassa analysprocessen efter sina behov~\cite{s2e}.
\stoe{} kan analysera kod för de flesta processorarkitekturer men betalar för det med ökad
komplexitet och prestanda~\cite{symqemu}.

Ett annat verktyg för att identifiera buggar och sårbarheter med hjälp av dynamisk symbolisk
exekvering är SAGE (Scalable Automated Guided Execution).
SAGE var det första verktyget som utförde dynamisk symbolisk exekvering på x86-binärnivå och använder flera
avgörande optimeringar för att hantera stora exekverings-spår (jmf.\ engelska execution traces).
För att skala upp till stora exekverings-spår använder SAGE flera tekniker för att förbättra hastigheten och
minnesanvändningen för constraint generering, exempelvis så kartläggs ekvivalenta symboliska uttryck till samma
objekt och constraints som redan är tillagda hoppas över~\cite{sage}.

Ett binäranalysverktyg med stöd för både statiska och dynamiska analyser
med hjälp av symbolisk exekvering är angr. Verktyget är ett ramverk för binäranalys och 
har stöd för disassemblering till pseudo-C-kod och många analyser man kan utföra.
Baserat på en emulator skriven i Python, stödjer angr symbolisk exekvering och 
analyser utförs genom Python-skript som interagerar med angrs API."\@ angr har
använts för att framställa skript som kan utföra \emph{reverse engineering},
sårbarhetssökning och fungera som exploateringsverktyg~\cite{angr_docs}. År 2016 
så vann ett system som heter Mayhem, som använde angr som symbolisk 
exekveringsmotor, Cyber Grand Challenge, som hålls av the Defense Advanced Research 
Projects Agency (DARPA). 

För att accelerera den symboliska exekveringen kan angr användas i kombination 
med Unicorn CPU-emulatorn, ett lättviktigt ramverk för emulering som stödjer 
många arkitekturer och baseras på QEMU~\cite{UnicornEngine}. Detta är möjligt 
med hjälp av komponenten \emph{angr.engines.unicorn}. Genom att använda komponenten 
kan man exekvera med konkreta input när det är möjligt och fördelaktigt men stödja 
detta med symbolisk exekvering då flera exekveringsvägar behöver utforskas 
eller programmets beteende inte är deterministiskt~\cite{angr_uni}. 

