Ytterligare en metod för binäranalys är fuzzing. Fuzzing innebär att testa ett
program med en stor mängd olika indata. Målet är att simulera oväntade beteenden
eller krashar om potentialen för dessa existerar. Fuzzing är därför ett
effektivt medel för att undersöka om ett program innehåller
sårbarheter~\cite{8371326}.

AFL++ är en utveckling av den ursprungliga AFL (\emph{American Fuzzy Lop}) fuzzern och
har förbättrats med fler funktioner och bättre prestanda. AFL använder
täckningsstyrd fuzzing (jfr.\ eng.\ \emph{coverage-guided fuzzing}) för att generera
testfall som är troliga att utlösa buggar och sårbarheter. AFL spårar
kodtäckningen vid varje testfall och använder denna informationen för att styra
hur tidigare testfall mutateras till nya. Även AFL++ muterar indata för att
generera nya indata från befintliga, och använder feedback från programvaran som
fuzzas för att styra fuzzing-processen~\cite{aflplusplus}.
