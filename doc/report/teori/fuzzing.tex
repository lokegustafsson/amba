Fuzzing är ett användbart automatiskt verktyg för att testa program efter ofta
svårupptäckta problem som minnesbuggar, krascher, etc. tack vare dess enkelhet i
att konfigurera verktyget mot godtyckliga program.  

Grundprincipen i fuzzing är att attackera en större mängd av möjlig indata genom
att generera oväntad, godtycklig eller felaktig data. Denna typ av genererad
indata resulterar ofta i syntaktiskt eller semantiskt felaktig indata som inte
kan hanteras av målprogrammet. Således finns det anledning för
utvecklingspotential, något som lett till bland annat mutation-based fuzzing och
generaton-based fuzzing. Mutation-based fuzzing muterar känd giltig indata,
t.ex. om strängen 'fuzz' är giltig indata kan detta muteras till 'fuzzZZZZZ'. Om
en användare exempelvis vill fuzztesta bildhanteringsbiblioteket libjpeg skulle
detta innebära att skicka giltiga jpeg-bilder till fuzzern för att användas som
seeds, värden som används i pseudoslumptalsgeneratorer för att generera
pseudoslumptal, och sedan modifiera dessa. Detta skiljer sig från
Generation-based fuzzing som genererar indata givet en modell för domänen -- en
fördel i jämförelse med mutation-based fuzzing som kräver känd kvalitativ
indata~\cite{fuzzing}. 

\subsection{Symbolisk fuzzing} Symbolisk fuzzing, eller concolic testing, är en
white-box fuzzer som nyttjar symbolisk exekvering för att maximera code coverage
-- fuzzerns förmåga att traversera över samtliga kanter och noder i programmets
kontrollflödesgraf. Skiljt från gray-box fuzzers som AFL, möjliggör symbolisk
exekvering att fuzzern alltid väljer en branch som inte tidigare tagits och
således ökar code coverage~\cite{challenges_fuzzing}. Som beskrivet i avsnitt
2.1 sker detta genom att emulera programmet med hjälp av en virtuell maskin och
ersätta indata med symbolisk motsvarighet, som enklast beskrivs som en liknelse
till matematiska formler i form av ett algebraiskt uttryck. Dessa uttryck bildar
sedan tillsammans ett path constraint som skickas till en SMT-lösare som
resulterar i en input som leder till en given branch. 

\subsection{Problem med fuzzing} Ett problem är insikt om den underliggande
kodstrukturen. En viktig egenskap hos fuzzers som används för att beskriva dess
effektivitet är code coverage. Black-box fuzzing är ett
exempel på en fuzzer som saknar vetskap om den underliggande kodstrukturen och
genererar endast slumpmässig indata, något som leder till ytlig testning av
målprogrammet. I kontrast till black-box fuzzing finns det andra fuzzers, till
exempel gray-box fuzzern AFL~\cite{aflplusplus} som tillämpar
binärinstrumentering, en teknik för att observera eller manipulera en binär
vilket görs genom att modifiera källkoden i binären. Genom binärinstrumentering
fås information om underliggande basic blocks som delger övergången till nästa
basic block. Detta används sedan av AFL för att ge feedback till fuzzern som
minns code coverage för en viss indata och repeterar denna process för att
maximera code coverage med ny indata och därmed öka
testytan~\cite{challenges_fuzzing}.

Fuzzers kräver ofta protokoll- eller domänkännedom för att kunna generera
indata. Detta blir problem för komplexa kodbaser eller bibliotek som saknar
trivial eller uppenbar indata och leder därmed till lägre code coverage. 

White-box fuzzers är inte en allmän lösning till problemen med fuzzing, utan
stretar med problem som exempelvis prestanda, path explosion, och falsk positiva
resultat. Det finns en stark korrelation mellan code coverage och bug
coverage~\cite{directed_greybox_fuzzing} men eftersom white-box fuzzing är ett
prestandakrävande verktyg kan detta leda till falsk positiva resultat genom att
resultatet från symboliska exekveringen guidar fuzzern längs med en branch som
inte nödvändigtvis leder till en bug, eller som är omöjlig. Trots existensen av
en stark korrelation mellan code coverage och bug coverage, innebär detta inte
att buggar kan uteslutas vid testning med hög code coverage. Det har visat sig
att enbart 3\% av Mozilla Firefox källkod innehåller
sårbarheter~\cite{fault_prediction_vuln_pred}, och därför är det oproduktivt att
blint följa code coverage.
