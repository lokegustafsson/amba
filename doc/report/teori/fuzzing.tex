Fuzzing är en användbar automatiskt metod för att testa program i syfte att finna
svårupptäckta problem såsom buggar och krascher.
%Tydliggör varför det är enkelt: För att man ofta bara kan peka en fuzzer mot ett program och sedan låta det köra automatiskt. Man behöver inte göra särskilt mycket manuellt arbete anpassat till just den binären

Grundprincipen i fuzzing är att undersöka programmets beteende på mer varierad
indata genom att generera oväntad, godtycklig eller felaktig data. Denna typ av
genererad indata resulterar ofta i syntaktiskt eller semantiskt felaktig indata
som inte kan hanteras av målprogrammet. Det är däremot inte trivialt att generera
indata som täcker ett programs möjliga beteenden vilket har lett till bland annat
mutationsbaserad fuzzing (jfr.\ eng.\ \emph{mutation-based fuzzing}) och genereringsbaserad
fuzzing (jfr.\ eng.\ \emph{generation-based fuzzing}). Mutationsbaserad fuzzing muterar känd giltig indata,
t.ex.\ om strängen `fuzz' är giltig indata kan detta muteras till `fuzzZZZZZ'. Om
en användare exempelvis vill utföra fuzzing på bildhanteringsbiblioteket libjpeg skulle
detta innebära att skicka giltiga jpeg-bilder till fuzzern för att användas som
seeds, värden som används i pseudoslumptalsgeneratorer för att generera
pseudoslumptal, och sedan modifiera dessa. Detta skiljer sig från
genereringsbaserad fuzzing som genererar indata givet en modell för domänen ---
en fördel i jämförelse med mutationsbaserad fuzzing som kräver känd kvalitativ
indata~\cite{fuzzing}.

\subsection{Symbolisk fuzzing} Symbolisk fuzzing är en white-box fuzzingmetod
som nyttjar symbolisk exekvering för att maximera kodtäckning (jfr.\ eng.\ \emph{code coverage}), det vill säga fuzzerns
förmåga att traversera över samtliga kanter och noder i programmets kontrollflödesgraf.
I motsats till grey-box-fuzzing så möjliggör symbolisk exekvering att en gren som inte tidigare tagits alltid väljs
och ökar således kodtäckning~\cite{challenges_fuzzing}. Som beskrivet i avsnittet \nameref{sec:symbolic_execution}
sker detta genom att emulera programmet och ersätta indata med symboliska representationer, vilka enklast liknas med
matematiska formler i form av algebraiska uttryck. Dessa uttryck byggs tillsammans med vägvillkor
och kan skickas till en SMT-lösare för att evalueras till konkreta värden.

\subsection{Problem med fuzzing} Ett problem är insikt om den underliggande
kodstrukturen. En viktig egenskap som fuzzing har och som används för att beskriva dess
effektivitet är kodtäckning. Black-box-fuzzing är exempel på en typ av fuzzing som
saknar vetskap om den underliggande kodstrukturen och endast genererar
slumpmässig indata, något som leder till ytlig testning av målprogrammet. I
kontrast till black-box fuzzing finns det grey-box fuzzing, exempelvis
AFL~\cite{aflplusplus} som tillämpar binärinstrumentering, en
teknik för att observera eller manipulera en binär genom att modifiera källkoden
i binären. Genom binärinstrumentering kan information om kodtäckning 
för en viss indata utvinnas för att sedan försöka maximera kodtäckning med ny indata
och därmed öka testytan.~\cite{challenges_fuzzing}.
% underliggande basic block som delger övergången till nästa basic block. Ett basic block är en sekvens instruktioner
% utan hopp eller förgreningar, utöver de som tar sig till och från blocket. Information om
% blockövergången används av AFL för att ge feedback till fuzzing processen. nformation om code coverage
% för en viss indata och repeterar denna process för att med den nya indatan försöka
% maximera code coverage och därmed öka testytan


Fuzzing kräver ofta protokoll- eller domänkännedom för att kunna generera
indata. Detta är svårare med komplexa kodbaser eller bibliotek som saknar
trivial eller uppenbar indata vilket därmed leder till lägre kodtäckning.

White-box fuzzing är inte en allmän lösning till problemen med fuzzing, utan
har också problem relaterade till prestanda, vägexplosion, och falskt positiva
resultat. Det finns en stark korrelation mellan kodtäckning och bug
coverage~\cite{directed_greybox_fuzzing} men eftersom white-box fuzzing är ett
prestandakrävande verktyg kan detta leda till falskt positiva resultat eftersom den
symboliska exekveringen även guidar fuzzingen längs med grenar som
inte nödvändigtvis leder till buggar, eller är praktiskt omöjliga.
Trots den starka korrelationen mellan kodtäckning och buggtäckning, kan buggar inte uteslutas vid
testning baserat på hög kodtäckning.


%Det har visat sig att enbart 3\% av Mozilla Firefox källkod innehåller sårbarheter~\cite{fault_prediction_vuln_pred}, och därför är det oproduktivt att blint använda code coverage som metod för att finna dessa.
