
Kärnan i ett korrekt dynamisk binäranalysverktyg är en \emph{exekveringsmotor},
en komponent som på ett korrekt vis kan exekvera programmet.
Figur~\ref{schematic} visar förhållandet mellan användaren, analysverktyget och
dess exekveringsmotor. Att köra ett program innebär att ladda binären och dess
bibliotek, hoppa till startadressen och sedan köra enskilda instruktioner. Om
binäranalysverktyget ska kunna använda metoder som använder symbolisk
exekvering behöver denna exekvering av enskilda instruktioner också stödja
symboliska variabler.


\begin{figure}[H]
    \centering
    \begin{tikzpicture}

        \node [draw, fill=lime, minimum
            width=2cm, minimum height=1cm, ]  (user) {Användare};

        \node [draw, fill=yellow, minimum width=2cm, minimum height=1cm,
            right=2cm of user ] (tool) {Analysverktyg};

        \node [draw, fill=orange, minimum width=2cm, minimum height=1cm,
            right=2cm of tool ] (engine) {Exekveringsmotor};

        \draw[->, line width=.4mm] (user.-30) to[out=-30, in=-150]
        node[midway,below]{Beslut} (tool.-150);

        \draw[->, line width=.4mm] (tool.150) to[out=150, in=30]
        node[midway,above]{Visualisering} (user.30);

        \draw[->, line width=.4mm] (tool.-30) to[out=-30, in=-150]
        node[midway,below]{Kontroll} (engine.-150);

        \draw[->, line width=.4mm] (engine.150) to[out=150, in=30]
        node[midway,above]{Instrumentering} (tool.30);

    \end{tikzpicture}
    \caption{ Schematisk bild av ett binäranalysverktyg byggt kring en exekveringsmotor}\label{schematic}
\end{figure}

Symbolisk exekvering innehar, i praktiken, begränsningar i skalbarhet. En
symbolisk exekveringsmotor som utför symbolisk exekvering behöver ta hänsyn
till ett antal frågor gällande~\cite{survey_symb_exc}:

\paragraph{Minne} Motorn behöver spara komplexa datatyper och representera de
på ett sätt som tillåter villkorslösning. Exekvering av större program kräver
mer minne för att bokföra symboler och uttryck och därmed mer tid för
exekvering~\cite{survey_symb_exc}.

\paragraph{Miljö} Program i verkligheten kommunicerar på många sätt med sin
omgivning. För program är detta en virtuell miljö bestående av filer,
biblioteksanrop och IPC (\emph{inter process communication}). För att en
\textit{exekveringsmotor} ska vara så brett tillämpbar som möjligt behöver den
också stödja flera sorters omgivningskommunikation och representera omgivningen
på ett så komplett sätt som möjligt~\cite{survey_symb_exc}.

\paragraph{Stigexplotion} Verkliga program innehåller loopar, rekursion,
undantag och kombinationer av dessa som kan orsaka ett exponentiellt ökande
antal exekveringsvägar i programflödet. Det är alltså osannolikt att en motor
kan uttömmande utforska alla möjliga exekveringsvägar inom rimlig tid.
\emph{State-merging} kan appliceras i vissa fall för att begränsa antal
exekveringsvägar. \emph{State-merging} går ut på att slå samman ett antal
exekveringsvägar genom att upptäcka exekveringsvägar som liknar varandra och
slå samman dessa genom att kombinera dess villkor. Det krävs heuristik för att
upptäcka fall där \emph{state-merging} är applicerbart~\cite{survey_symb_exc}.

\paragraph{Villkorslösning} SMT-lösare kan skala till komplexa kombinationer av
villkor över hundratals variabler. Däremot kan icke-linjär aritmetik utgöra ett
stort hinder för effektivitet. Dessutom finns det exempel på olösliga problem
där SMT-lösare är inte tillämpbara~\cite{survey_symb_exc}.

% \subsection{Analyser}
%
% Det finns många möjliga analyser som kan användas av ett binäranalysverktyg, där
% \textit{analyser} avser en visualisering av en aspekt av det analyserade
% programmets beteende eventuellt inklusive ett sätt för användaren att påverka
% det analyserade programmets körning.
%
% En konkret exekvering kan spåras och dess instruktionssekvens kan visas för
% användaren med loopar identifierade. Flera exekveringar kan visualiseras på
% samma sätt och deras instruktionssekvenser användas för att återskapa
% kontrollflödesstrukturer som for- och while-loopar och if-satser.
%
% Möjligheter för \textit{state merging} kan identifieras helautomatiskt eller av
% användaren, alltså platser där flera exekveringar kan ersättas av en enda mer
% generell exekvering som innehåller ursprungsexekveringarnas skillnader som
% symboliska uttryck.
%
% En uppsättning liknande exekveringar kan visas upp för användaren tillsammans
% med information om när och hur de divergerar, för att till exempel avgöra när
% olika delar av indatan används.
%
% För analys av programmet är det också hjälpsamt för användaren att kunna stega
% genom exekveringen steg för steg och ändra på värden för att ta de vägar de vill
% analysera. Detta borde också kunna göras baklänges, det vill säga att användaren
% väljer en slutdestination och låter programmet själv lista ut vilka värden som
% behövdes läsas för att exekveringen skulle ta sig till den punkten.
%
% En mer automatisk men ändå viktig funktionalitet är konstruktion av kod-täckande
% indata. När testfall som besöker en uppsättning instruktioner är konstruerad kan
% kraven på indatan över denna uppsättning programhopp analyseras och programmet
% kan lista ut vilka aspekter av indatan som kan ändras utan att påverka
% kodtäckningsgraden, och kommunicera detta till användaren.
%
% Det finns många möjliga analyser. Användbarheten i ett verktyg mäts inte i
% kvantiteten analyser utan i förmågan för de utvalda implementerade analyserna
% att täcka användarens behov av förståelse av programmet.
