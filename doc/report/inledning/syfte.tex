%Detta projekt ämnar utveckla ett binäranalysverktyg för generell reverse
%engineering, det vill säga en applikation vars uppgift är att analysera binära
%program utan kännedom om källkoden utifrån ett datorsäkerhetsperspektiv.

Projektet ämnar utveckla ett verktyg för interaktiv visualisering av symbolisk
fuzzing. Detta innebär att utveckla en applikation vars uppgift är att analysera
binärer med inkluderade debugsymboler för att hitta input som leder till
buggar eller minnessårbarheter.

\subsection{Mål}
Verktyget ska ha en korrekt och testbar förståelse av det analyserade programmet
och ska samtidigt kunna kommunicera denna till användaren genom visualisering.

Visualiseringen ska presenteras i ett grafiskt användargränssnitt där användaren
kan interaktivt stega igenom det binära programmet och själv välja vilka states
som ska prioriteras. Funktionaliteten i verktyget uppnås
med hjälp av symbolisk exekvering vilket tillgängliggör symbolisk fuzzing.

% Utveckla syfte (förstå nyttan och det akademiskt relevanta i arbetet)
Verktyget ämnar att genom mänskligt läsbara representationer av programmets
beteende, öka användarens abstrakta förståelse av det. Verktyget ska vara
användbart för att öka användarens abstrakta förståelse av ett program då källkod
saknas. Det vill säga verktyget ska hjälpa användaren att resonera om programmet
generellt.

\subsection{Användningsområden}
Att kunna avgöra ett programs beteende utifrån endast exekverbar (binär)
kod är viktigt när man undersöker potentiellt skadlig mjukvara eftersom
dess källkod oftast är okänd. För att upptäcka pågående, och motverka
framtida attacker är det viktigt att förstå hur attackerna är utformade och
hur de beteer sig.

Användbarheten kommer från kombinationen av datorns fördel i beräkningskraft
och människans intuition. Symbolisk fuzzing löser problemet av att inte behöva godtyckligt
gissa input som leder till att en specifik väg tas i ett program, och nyttan från människans
intuition nyttjas på samma sätt som med en dekompilator --- genom analys som
leder till ökad förståelse och insikt. Denna kombinationen gör det möjligt att på ett
användarvänligt sätt dra analytiska slutsatser om en binär och öka ens abstrakta
förståelse av det och därmed potentiellt hitta minnessårbarheter.
